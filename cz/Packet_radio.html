<html>
  <head>
    <meta http-equiv="Content-Type" content="text/html; charset=utf-8" />
    <title>Packet radio</title>
    <link rel="stylesheet" type="text/css" href="../style.css" />
    <link rel="alternate" type="application/atom+xml" href="http://rfox.eu/raw/feeds/notion_blog.xml" />
    <meta name="twitter:card" content="summary" />
    <meta name="twitter:site" content="@Bystroushaak" />
    <meta name="twitter:title" content="Packet radio" />
    <meta name="twitter:description" content="V dávných dobách neexistoval internet tak jak ho známe, ale existovala spousta různých lokálních digitálních sítí, které byly později spojeny do globálního internetu. Mezi tyto sítě patřilo i Packet Radio, jenž se z nějakých důvodů na rozdíl od ostatních sítí zachovalo v nezměněné podobě dodnes. Díky tomu můžete pochopit a vyzkoušet, jak vypadal internet v době 300b (!) modemů a BBS." />
        <!-- Global site tag (gtag.js) - Google Analytics -->
    <script src="https://www.googletagmanager.com/gtag/js?id=UA-142545439-1">
    </script>
    <script>
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
        
          gtag('config', 'UA-142545439-1');
        </script>
        <link rel="shortcut icon" href="http://blog.rfox.eu/favicon.ico" />
  </head>
  <body>
    <div id="sidebar_top"><h3>New posts:</h3><ul><li><a href="http://blog.rfox.eu/en/Sunburst_for_PyCharm_Idea.html">Sunburst for PyCharm / Idea</a></li><li><a href="http://blog.rfox.eu/Bystroushaak%20s%20blog/English%20section/Weekly%20updates/Biweekly%20update%202019%2012%2008%20Projects%20and%20work%20organ.html">Biweekly update 2019-12-08; Projects and work organization</a></li><li><a href="http://blog.rfox.eu/Bystroushaak%20s%20blog/English%20section/LVR%2015%20research%20reactor%20near%20Prague.html">LVR-15 research reactor near Prague</a></li><li><a href="http://blog.rfox.eu/Bystroushaak%20s%20blog/English%20section/Weekly%20updates/Biweekly%20update%202019%2011%2024%20Mental%20refactorings%20and.html">Biweekly update 2019-11-24; Mental refactorings and wiki gardening</a></li><li><a href="http://blog.rfox.eu/Bystroushaak%20s%20blog/English%20section/Moldable%20tools%20a%20book%20and%20a%20movement.html">Moldable tools; a book and a movement</a></li></ul>

& <a href="/Changelog.html">more</a></div>
    <a class="breadcrumb" href="../index.html">Bystroushaak&#x27;s blog</a> / <a class="breadcrumb" href="index.html">Czech section</a> / Packet radio

    <article id="a409f019-8dc6-44d9-8d70-2fe8508a5c74" class="page sans">
      <header>
        <h1 class="page-title">Packet radio</h1>
      </header>
      <div class="page-body">
        <p id="6f489272-4979-4640-abb7-13a4c2ad0ff5" class="">
          <time>@2012/10/20</time>
        </p>
        <p id="e9b22587-46c3-4afa-9a1b-3c485182b9ed" class="">V dávných dobách neexistoval internet tak jak ho známe, ale existovala spousta různých lokálních digitálních sítí, které byly později spojeny do globálního internetu. Mezi tyto sítě patřilo i <a href="http://cs.wikipedia.org/wiki/Packet_radio">Packet Radio</a>, jenž se z nějakých důvodů na rozdíl od ostatních sítí zachovalo v nezměněné podobě dodnes. Díky tomu můžete pochopit a vyzkoušet, jak vypadal internet v době 300b (!) modemů a BBS.</p>
        <h2 id="67e2392f-25ad-4bef-9140-1e23de3c8b60" class="">Co je to pacet radio?</h2>
        <p id="4d3b53ee-7a51-43db-bb9f-f081e64ac637" class="">Packet radio je síť provozovaná <a href="http://cs.wikipedia.org/wiki/Radioamat%C3%A9r">radioamatéry</a> pro radioamatéry. Díky tomu potřebujete buď radioamatérskou licenci, nebo CB radiostanici (to je ta co používají kamioňáci a taxikáři), plus samozřejmě spoustu pro běžné lidi relativně složitého a nedostupného vybavení.</p>
        <p id="59385477-81d5-4818-b75f-f41e5f1026d6" class="">V praxi to funguje následovně - ke klasické hlasové radiostanici připojíte počítač se speciálním modemem. Radiostanice pak naslouchá na určitém frekvenčním pásmu, které předává modemu. Jakmile modem zjistí, že je v okolí další digitální modem, umožní vám si s ním popovídat. Je možné uskutečnit P2P (direkt) spojení, spojení s nodem, či spojení s BBS.</p>
        <p id="2ca361e0-4e55-4293-956e-6eab861c79c6" class="">Aby to bylo jasné, pro jistotu to ještě jednou zopakuji: packet radio je bezdrátové, funguje za pomocí vysílaček v podstatě stále stejně už skoro dvacet let na území naší republiky. A skoro nikdo o něm neví.</p>
        <h2 id="da35d03e-b2f7-443e-9d59-cd906a359968" class="">Termíny</h2>
        <p id="18cef301-fa71-4f57-a595-322ae23e2485" class="">Možná jste trochu zmateni předchozími termíny, rozhodně bych se tomu nedivil, protože já sám jsem byl zmatený docela dost.</p>
        <p id="affc90b1-21bd-4308-9efc-23a45eee017f" class="">Dovolím si je tedy trochu osvětlit:</p>
        <p id="2ecfd307-6ac7-4845-bddd-cf9b2c3233ac" class=""><strong>Modem</strong> je zařízení pro přenos dat zvukem, takové to pískání, které možná znáte ze starých filmů, nebo pokud jste se někdy dovolali na fax. Analogové modemy ve zvukovém pásmu jsou pomalé (max. někde okolo 64Kb/s), proto se také ve zbytku světa přestaly postupně používat, packet radio je však stále využívá.</p>
        <p id="80af2859-eaa0-4f1a-9a80-8e45647b6942" class=""><strong>Direkt</strong> je přímé propojení dvou (a více) radioamatérů bez převaděče. Jednoduše se napojíte na někoho v dosahu vaší vysílačky a povídáte si s ním, úplně stejně jako kdyby jste připojili síťový kabel mezi dva počítače. Z dnešního uhlu pohledu se to podobá ad-hoc WiFi síti.</p>
        <p id="90b7ca05-e60a-4c9d-9de3-ef7125b20594" class=""><strong>Nod</strong> je počítač, který má několik <strong>portů</strong>, jakýchsi &quot;síťových karet&quot; jenž jsou tvořené modemem a anténou. Nod je typicky spojený s několika dalšími nody. Když se na něj připojíte, umožňuje vám použít jeho porty a tak se vlastně dostat k dalšímu nodu. Jedná se o něco jakou router, s tím rozdílem že neroutuje automaticky (neplatí tak úplně), ale musíte si sami určit na jakého ze sousedů chcete být napojeni.</p>
        <p id="84242617-fec6-4490-bd95-264e8d33728d" class=""><strong>BBS</strong> je nod s funkcemi navíc, typicky umožňuje diskuzi v textových diskuzních fórech, chat a někdy též cosi jako email.</p>
        <p id="4d4bb681-3a44-431d-a9e7-bad402f810c2" class=""><strong>Callsign</strong>, neboli <a href="http://cs.wikipedia.org/wiki/Volac%C3%AD_zna%C4%8Dka">volací značka</a> je jednoznačný identifikátor radioamatérů. Tento identifikátor získáte spolu s povolením vysílat po složení radioamatérských zkoušek od českého telekomunikačního úřadu.</p>
        <p id="cb42aece-3cb8-487d-881f-abc5f7f0b6db" class="">Jakmile se připojíte k nodu, můžete si většinou pomocí písmena &quot;n&quot; nechat vypsat cosi jako routovací tabulku. Ukazuje na jaké další nody se z tohoto nodu můžete připojit. Nejedná se nutně o nody v geografickém sousedství, protože nody jsou propojeny různé - radiovým pojítkem, metalicky a někdy i skrz internet.</p>
        <p id="7b3715dd-455d-49de-a1a0-40ec2344b746" class="">Dále můžete pomocí &#x27;<code>p</code>&#x27; nechat vypsat <strong>porty</strong>. Jak už jsem psal, nejedná se o porty je známe z TCP/IP, ale <strong>síťové karty</strong>, kterými nod disponuje a je připojen k sousedním nodům.</p>
        <p id="834c8161-2898-4a9a-9f3c-30f77d386753" class="">Pomocí &#x27;c&#x27; se pak můžete připojit na nody v sousedství. Díky tomu v podstatě cestujete po světě a skáčete z jednoho nodu na druhý, takže můžete obletět svět, s patřičným nárůstem pingu, samozřejmě :)</p>
        <h2 id="7c3bf513-e944-484d-841f-fcfe4fd0365a" class="">Internetové brány</h2>
        <p id="fa24f2da-2a52-433a-ab64-dada7be69c5f" class="">Jak už jsem psal, samotné packet radio funguje (jak už název napovídá) na principu radiového vysílání na předem přidělených kmitočtech. To s sebou nese nevýhodu nutnosti vlastnit na dnešní dobu relativně složitě dostupný hardware, který stojí nemálo peněz.</p>
        <p id="ce377133-2b1e-4028-a0f6-013bad849216" class="">Naštěstí doba pokročila a tak jsou některé nody spojeny mezi sebou nejen radiovými pojítky, ale také pomocí klasického internetu. Díky tomu se na ně můžete dostat pomocí klasického internetu a toulat se sítí radiových vln.</p>
        <p id="b987438e-f642-4a36-ae80-bedfb24539ca" class="">Jednu takovou bránu najdete na adrese <code>dnx274.dyndns.org</code>, neboli <code>83.135.98.113</code>. K připojení stačí obyčejný telnet:</p>
        <pre id="b9615d94-c7cc-406a-ba44-ebafdbddd9a5" class="code"><code>$ telnet 83.135.98.113
Trying 83.135.98.113...
Connected to 83.135.98.113.
Escape character is &#x27;^]&#x27;.
XNET v1.39/TNC4e2 - Gateway DNX274 Lippstadt JO41DQ - telnet://dnx274.dyndns.org

Welcome to citizen band network!

Use (D)estinations and (N)odes command to list all available nodes at network!
Have also a look at DNX274 convers chat!
For more information have a look at http://dnx274.dyndns.org

Don&#x27;t misuse this service - all actions are logged in detail!

Use your callsign to login now!

Login:</code>
</pre>
        <p id="3f65fca4-04ec-478e-b7fb-df36a5170ae1" class="">Brána po vás očekává přihlášení pomocí vaší radioamatérské volací značky, ale nijak jí neověřuje. Jedná se o CB (<a href="http://cs.wikipedia.org/wiki/Citizen_Band">citizen band</a>) nod, ke kterému se při dodržení určitých pravidel může připojit prakticky kdokoliv.</p>
        <p id="2856b383-9eb7-49fd-8782-d61021501c43" class="">Existují ovšem i čistě <a href="http://cs.wikipedia.org/wiki/HAM_Radio">HAM</a> sítě, kde je přístup omezen na radioamatéry, takže pozor na to, kam lezete.</p>
        <h2 id="3eb1d794-82a0-4e79-8cd5-7a197a2f31e9" class="">Satelity</h2>
        <p id="3688cb62-5d53-4c03-9c59-ed3994582b77" class="">Ač se to možná nezdá, to že je síť budována radio<strong>amatéry</strong> neznamená, že v ní nenarazíte na zajímavé věci. Kromě mnoha technických diskuzí na různých BBS se můžete čistě teoreticky dostat i na <a href="http://en.wikipedia.org/wiki/OSCAR">skutečné satelity</a>. Nejrůznější amatérské <a href="http://cs.wikipedia.org/wiki/CubeSat">cube satelity</a> totiž často na své palubě nesou modem packet radia, takže se na ně s patřičným vybavením můžete napojit a cestovat se do vesmíru, alespoň virtuálně :)</p>
        <h2 id="9d51f4b1-eb84-466c-b25b-beb3c0bdccb0" class="">Odkazy</h2>
        <ul id="1c21dbf3-a774-4c7a-b719-3c8805c1d6e1" class="bulleted-list">
          <li>
            <a href="http://www.crk.cz/CZ/DRUZICEC">http://www.crk.cz/CZ/DRUZICEC</a>
          </li>
        </ul>
        <ul id="2147aace-8a91-442c-bb7f-111578c157ed" class="bulleted-list">
          <li>
            <a href="http://www.rsys.cz/">http://www.rsys.cz/</a>
          </li>
        </ul>
        <ul id="15015fee-b5f1-4403-874a-c9b6364bdc6c" class="bulleted-list">
          <li>
            <a href="http://www.ham-net.cz/">http://www.ham-net.cz/</a>
          </li>
        </ul>
        <ul id="a241cf02-a45b-46af-8e20-4a260ea742f9" class="bulleted-list">
          <li>
            <a href="http://www.ok2kkw.com/packet.htm">http://www.ok2kkw.com/packet.htm</a>
          </li>
        </ul>
        <ul id="0b63bbe1-cb21-4b0d-bb17-707210915510" class="bulleted-list">
          <li>
            <a href="http://www.cbradio.cz/seznam.php3?id=43">http://www.cbradio.cz/seznam.php3?id=43</a>
          </li>
        </ul>
      </div>
    </article>
        <div class="corner-ribbon top-right red">
      <a href="https://www.patreon.com/bePatron?u=2618881">Become a Patron</a>
    </div>
    <div id="sidebar_bottom"><h3>New posts:</h3><ul><li><a href="http://blog.rfox.eu/en/Sunburst_for_PyCharm_Idea.html">Sunburst for PyCharm / Idea</a></li><li><a href="http://blog.rfox.eu/Bystroushaak%20s%20blog/English%20section/Weekly%20updates/Biweekly%20update%202019%2012%2008%20Projects%20and%20work%20organ.html">Biweekly update 2019-12-08; Projects and work organization</a></li><li><a href="http://blog.rfox.eu/Bystroushaak%20s%20blog/English%20section/LVR%2015%20research%20reactor%20near%20Prague.html">LVR-15 research reactor near Prague</a></li><li><a href="http://blog.rfox.eu/Bystroushaak%20s%20blog/English%20section/Weekly%20updates/Biweekly%20update%202019%2011%2024%20Mental%20refactorings%20and.html">Biweekly update 2019-11-24; Mental refactorings and wiki gardening</a></li><li><a href="http://blog.rfox.eu/Bystroushaak%20s%20blog/English%20section/Moldable%20tools%20a%20book%20and%20a%20movement.html">Moldable tools; a book and a movement</a></li></ul>

& <a href="/Changelog.html">more</a></div>
  </body>
</html>
