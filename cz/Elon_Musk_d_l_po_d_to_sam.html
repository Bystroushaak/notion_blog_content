<!DOCTYPE html>
<html>
<head>
  <meta name="generator" content="HTML Tidy for HTML5 for Linux version 5.2.0" />
  <meta http-equiv="Content-Type" content="text/html; charset=utf-8" />
  <title>Elon Musk dělá pořád to samé</title>
  <link rel="stylesheet" type="text/css" href="../style.css" />
  <link rel="alternate" type="application/atom+xml" href="http://rfox.eu/raw/feeds/notion_blog.xml" />
  <meta name="twitter:card" content="summary" />
  <meta name="twitter:site" content="@Bystroushaak" />
  <meta name="twitter:title" content="Elon Musk dělá pořád to samé" />
  <meta name="twitter:description" content="Nevím jestli jste si toho všimli, ani jestli je tahle myšlenka přímo z mé hlavy, ale přijde mi, že Elon Musk dělá pořád to samé." /><!-- Global site tag (gtag.js) - Google Analytics -->

  <script src="https://www.googletagmanager.com/gtag/js?id=UA-142545439-1">
  </script>
  <script>
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
        
          gtag('config', 'UA-142545439-1');
  </script>
  <link rel="shortcut icon" href="http://blog.rfox.eu/favicon.ico" />
  <script src="/scripts.js">
  </script>
</head>
<body onload="on_body_load();">
  <div id="sidebar_top">
    <h3>New posts:</h3>
    <ul>
      <li>
        <a href="http://blog.rfox.eu/Paperclips_tr_ky/Installation_of_pip_packages_on_offline_computer.html">Installation of pip packages on offline computer</a>
      </li>
      <li>
        <a href="http://blog.rfox.eu/Paperclips_tr_ky/the_Algorithm.html">Paperclips; the Algorithm</a>
      </li>
      <li>
        <a href="http://blog.rfox.eu/en/Weekly_updates/Biweekly_update_2020_03_01_Publishing_success.html">Biweekly update 2020-03-01; Publishing success</a>
      </li>
      <li>
        <a href="http://blog.rfox.eu/cz/Racion_ln_p_prava_na_virus.html">Racionální příprava na virus</a>
      </li>
      <li>
        <a href="http://blog.rfox.eu/cz/Elon_Musk_d_l_po_d_to_sam.html">Elon Musk dělá pořád to samé</a>
      </li>
    </ul>& <a href="/Changelog.html">more</a>
  </div><a class="breadcrumb" href="../index.html">Bystroushaak's blog</a> / <a class="breadcrumb" href="index.html">Czech section</a> / Elon Musk dělá pořád to samé
  <article id="35622b41-deb3-44c3-a9f6-16d455105bae" class="page sans">
    <header>
      <h1 class="page-title">Elon Musk dělá pořád to samé</h1>
    </header>
    <div class="page-body">
      <p id="265c9993-8408-4b64-b25f-a3003f50d901" class=""><time>@2020/02/18</time></p>
      <p id="68acd583-549a-4e6e-9003-e6a1abb74687" class="">Nevím jestli jste si toho všimli, ani jestli je tahle myšlenka přímo z mé hlavy, ale přijde mi, že Elon Musk dělá pořád to samé.</p>
      <p id="5ee0a520-65ae-4ab9-b325-8531edb35a52" class="">Nemyslím tím ty úplně očividné věci, jako že pořád vymýšlí cool projekty, ani že často naslibuje něco, co mu pak trvá roky dodat, pokud to vůbec dodá. Ne. Myslím tím, že struktura jeho businessu je pokáždé stejná a pokaždé se pouští do stejného odvětví.</p>
      <p id="9ea9e86a-93c1-4025-98c8-a4c542e459a4" class="">Elon Musk si pokaždé najde odvětví, které je naprosto zkostnatělé, a kde inovace probíhají šnečím tempem:</p>
      <p id="c6a99cfa-c420-4311-be41-29015696157d" class=""><strong>X.com / Paypal</strong> - není to tak dávno, co všichni věděli, že založit novou banku, respektive platebního providera je extrémně náročné, regulované, člověk musí splnit spoustu bezpečnostních a dalších požadavků na výsledný produkt. K tomu je navíc třeba, aby byla firma konkurenceschopná, což je těžké, když vám konkurují staletí bankovní giganti.</p>
      <p id="39131990-7eb1-4823-80e7-04df8d59a7b7" class=""><strong>Tesla</strong> - není to tak dávno, co se na něj všichni dívali jako na blázna. Všichni přece ví, že založit novou automobilku je extrémně náročné, regulované, člověk musí splnit spoustu bezpečnostních a dalších požadavků na výsledný produkt. K tomu je navíc třeba, aby byla firma konkurenceschopná, což je skoro nemožné, když vám konkurují firmy jako <em>General motors</em>, <em>Ford</em> a další.</p>
      <p id="b51f176c-c1e4-4397-8dea-cc86143a5ad0" class=""><strong>SpaceX</strong> - není to tak dávno, co se na něj všichni dívali jako na blázna. Všichni přece ví, že založit firmu vyrábějící rakety je extrémně náročné, regulované, člověk musí splnit spoustu bezpečnostních a dalších požadavků na výsledný produkt. K tomu je navíc třeba, aby byla firma konkurenceschopná, což je skoro nemožné, když vám konkurují státy, ale i firmy jako <em>Boeing</em>, <em>Ariane</em> a další.</p>
      <p id="8ad4a0ff-9a33-4ba2-964f-d8b364ed96f8" class=""><strong>Boring company</strong>. Všichni přece ví, že ražba tunelů je extrémně náročná, drahá, pomalá a složitá, ..</p>
      <p id="619edfe1-8367-4af3-b365-9843a44967d2" class=""><strong>Neuralink</strong>. Všichni přece ví, že medicínský výzkum je extrémně náročný, drahý, regulovaný, ...</p>
      <h1 id="ebfc0548-f403-4b06-a8b8-c20cb6c7cba4" class="">Pattern</h1>
      <p id="82ff13d8-0fb9-4200-b535-b6378932d21f" class="">Asi jste si všimli, že pokaždé najde <em>odvětví</em>, které je všemi považované za velmi složité a do kterého je podle všech ukazatelů super těžké se dostat. Odvětví je prakticky vždycky silně regulované, a vývoj v něm je považovaný za drahý, pomalý a obtížný. Prakticky ve všech případech je to odvětví dominováno velkými hráči, kteří působí na scéně celá desetiletí a zaměstnávají když ne stovky, tak desítky tisíc lidí.</p>
      <p id="c3822c35-5527-408f-806a-ad756a255bb0" class="">Co jsem si taky všiml, tak prakticky vždycky jsou velcí hráči velmi byrokratičtí, závislí na obrovském množství malých dodavatelů.</p>
      <p id="fb9172b0-9f0c-4de8-a801-396aceb0c299" class="">Pak přijde Elon se svými slavnými excelovskými tabulkami, které používá jako ekonomický simulátor a naprosto vůbec se nedívá na to co si lidi myslí, nebo jak to je. Místo toho se dívá na základní axiomy a snaží se vypočítat z nich ekonomickou realitu konkurenceschopnosti v takovém prostředí.</p>
      <p id="6bf97904-a280-4111-a69b-b10b51d1826e" class="">Bateriová technologie se posunuje touhle rychlostí a lineární regresí bude někde kolem 200x dost dobrá na auto. Jaké jsou poměry váhy a dojezdu? Kolik lidí si tak může chtít podobné auto koupit? Kolik by stálo ho vyrábět?</p>
      <p id="8c34c82a-7a98-4aef-81e0-608d14c6f64d" class="">Raketový výzkum skoro zamrzl. Rakety jsou přitom jen gigantické nádrže na palivo, motory a řídící počítače. Proč je to tak drahé? Jak nízko by se člověk mohl dostat s výrobní cenou, když zkusí inovovat na co nejnižší náklady? Šlo by vyrábět efektivnější motory? Šlo by třeba raketu nezahazovat a nechat jí přistávat?</p>
      <h1 id="c46eafda-2b11-4d40-ade6-8d4d1b3950c1" class="">Klíče k úspěchu</h1>
      <p id="ba7e6b04-8151-482e-b042-d7e59b9524e6" class="">Často opakovaným klíčem k úspěchu firem Elona Muska je vertikální integrace, tedy snaha pokud možno nemít specifické dodavatele a co nejvíc si toho vyrábět <em>in-house</em>. Na první pohled se to zdá jako divné rozhodnutí - když mi něco může dodat někdo jiný, kdo strávil desetiletí vývojem a výzkumem, navíc za ucházející cenu, tak proč se mu snažit konkurovat? To mě jen nutí trávit čas vývojem, musím na to mít lidi, výrobní prostory, investovat do toho peníze a tak dál.</p>
      <p id="c4075e8d-2808-4948-bd7d-6926c412cfbc" class="">Pokud by to bylo skutečně takhle jednoduché, tak by opravdu nebyl důvod se o něco takového snažit. Popsaný příklad se ale týká jen naprosto optimální situace, kde všechno funguje jak má. V reálu se však naprosto vždy vyskytnou komplikace. Dodavatel nestíhá. Dodavatel nezvládá dodávat požadovanou kvalitu. Věci, které na papíře mají fungovat fungují jen napůl a každé opravné kolečko trvá měsíce. Náklady na dopravu se zvyšují, vznikají prostoje, protože doprava.</p>
      <p id="cd0e16ae-f96c-435e-91f2-b4d8ac786d7a" class="">Kombinace vícero dodavatelů, z nichž každý může generovat prostoje a problémy vytváří netriviální systém, který není jednoduché vybalancovat. To vše diktuje rychlost inovace a schopnost dodávat požadované množství výrobků.</p>
      <p id="0b234d21-c062-4e8c-9237-071a002e0ead" class="">Když se bavíme o „rychlosti“, v kontextu sítí, je nutné rozlišovat rychlost odezvy, v internetové terminologii „ping“, tedy za jak dlouho proběhne kolečko, když oslovíme protistranu. Pak je tu „průtok“, tedy jak kolik toho zvládne protistrana dodávat.</p>
      <p id="9c44f617-3f61-4951-abb9-551b1aa20c2d" class="">Přestože například automobilový průmysl nemá obecně špatný „průtok“, tak rychlost odezvy je často dost špatná a pohybuje se klidně v letech, nikoliv jen v měsících.</p>
      <p id="e43a2fb4-8023-40a3-8e65-52906b1c1cb6" class="">To samé třeba raketový výzkum. V knize o Elonovi Muskovi (od Ashlee Vance) je například fenomenální pasáž, kde se diví, že rusové stále používají motory z padesátých let. Ne že by někdo vyráběl celou tu dobu stejný model. Doslova jde o motory, kterých Sovětský svaz vyrobil v té době ohromné množství a pak je zakonzervoval někde na Sibiři ve skladu, odkud je dodnes vyzvedávají.</p>
      <p id="ab2f2a07-f4a0-4c97-bd8d-2ae639592712" class="">Firmy založené Elonem Muskem vždycky cílí na co nejrychlejší iterace;</p>
      <p id="d78dc253-5b3a-43c8-b48f-da44ff29b84a" class="">Navrhni prototyp. Otestuj prototyp. Opakuj do zblbnutí.</p>
      <p id="73cac5f0-264b-4eae-8208-a49af3601ae5" class="">Jde to tak daleko, že se například nechal slyšet, že žádné dvě rakety Falcon 9 nebyly stejné, vždycky na nich bylo něco vylepšeno na základě dat z předchozího letu.</p>
      <p id="b4d3add3-c519-4872-9d22-7e3d30e394f9" class="">Když jsem si četl o SpaceX, přišlo mi fascinující jak moc investují například do možnosti provádění kvalitních simulací (mají například vlastní superpočítače) a různé prototypové výroby, od 3D tiskáren, po zakoupení patentů na různé tepelně odolné směsi (<a href="https://www.spacex.com/news/2013/04/04/pica-heat-shield">Pika-X</a>), jen aby mohli provádět rychlé prototypování v pecích přímo ve SpaceX.</p>
      <p id="3df844cf-4a2c-447d-98af-2f1c351cb4e5" class="">Nevěřícně jsem sledoval popis vývoje <a href="https://www.elonx.cz/neuralink-pod-lupou-2-prezentace-prototypu-implantovatelneho-cipu-n1/">čipu N1</a> v Neuralinku, kde hlavní výzkumníci zmiňovali že přichází s novým prototypem přibližně <em>každé tři měsíce</em>. Pokud něco víte o vývoji Asic obvodů, tak vám pravděpodobně dochází, jak hrozně rychlé tohle je. Provést návrh, vývoj a implementaci nového na míru dělaného obvodu tak rychle, že každé tři měsíce dodáváte výzkumníkům nový model podle jejich požadavků, to je naprosto fenomenální rychlost, kterou bych osobně nepovažoval za možnou.</p>
      <p id="21fed6e4-9818-4a63-bf08-8155a3bdfbb1" class="">A pak je tu samozřejmě do jisté míry diktátorské řízení firem. Elon si nepotrpí na vrstvy řízení. Jeho firmy mají relativně ploché struktury a pokud někde vzniká neefektivita, existuje slušná šance, že Elon sám sáhne do procesu a provede korekci. To by ve firmách s většími hierarchiemi mohlo trvat podstatně déle.</p>
      <h1 id="8b797ee3-68ef-424a-98b6-2f602d07fa64" class="">Bubliny neefektivity</h1>
      <p id="1bb8de42-d6aa-4243-901d-ec105d6fc403" class="">Přijde mi zajímavé, že je možné najít odvětví, kde vývoj probíhá velmi pomalu a náročně a <em>„zaútočit“</em> na ně efektivitou. Vyvarovat se pastem horizontální integrace všude kde to jde a prostě je .. předehnat na poli kompetence pomocí super rychlých iterací.</p>
      <p id="305941b1-3fcf-4a1e-9d55-ecbd58b1fcb0" class="">To jde přímo proti tomu co by člověk čekal. Ty pole působnosti, kde je to největší oser z hlediska byrokracie a neefektivity zrajou jako ovoce a dávají prostor super rychlým predátorům, kteří jim můžou vyžrat pole působnosti a seriózně ohrozit starší hráče.</p>
      <p id="7c775bf7-9628-480c-847f-e1311b8c6ae5" class="">Schválně, napadá vás kde kolem vás jsou takové pole neefektivity?</p>
      <h1 id="abd48734-f0ce-4b95-b9bd-74d8cf4de6f7" class="">Muskova další firma</h1>
      <p id="42d8e875-666c-4dd7-82dc-fff65324d3bc" class="">Schválně, když tohle víte, co bude podle vás další firma, či obor, do kterého se Musk pustí? Lidi se ho dost ptají na elektrické letadlo, ale zatím se vyjadřoval spíš zdrženlivě a podle mě tam baterie ještě nějakou dobu nebudou. Zajímavé mi přišlo, když se <a href="https://www.youtube.com/watch?v=NxmO_QuD4Do">zmiňoval</a> o <em>cukrovinkách</em>. Trh, který globálně ovládá jen pár gigantických společnosti, kde probíhá jen minimum inovací.</p>
      <p id="b7a48eb5-b93a-417a-bedc-a9e8647743f0" class="">Co myslíte vy?</p>
      <h1 id="9687f842-e0ce-4d62-9181-8aaf09634b30" class="">Relevantní diskuze</h1>
      <ul id="9cf37544-3059-485c-b5b3-b017ddb0cfb3" class="bulleted-list">
        <li>
          <a href="https://www.abclinuxu.cz/blog/bystroushaak/2020/2/elon-musk-dela-porad-to-same/diskuse">Abclinuxu</a>
        </li>
      </ul>
    </div>
  </article>
  <div class="corner-ribbon top-right red">
    <a href="https://www.patreon.com/bePatron?u=2618881">Become a Patron</a>
  </div><a class="twitter-share-button" id="twitter_button" href="#"><img src="/tweet_button.svg" /></a>
  <div id="sidebar_bottom">
    <h3>New posts:</h3>
    <ul>
      <li>
        <a href="http://blog.rfox.eu/Paperclips_tr_ky/Installation_of_pip_packages_on_offline_computer.html">Installation of pip packages on offline computer</a>
      </li>
      <li>
        <a href="http://blog.rfox.eu/Paperclips_tr_ky/the_Algorithm.html">Paperclips; the Algorithm</a>
      </li>
      <li>
        <a href="http://blog.rfox.eu/en/Weekly_updates/Biweekly_update_2020_03_01_Publishing_success.html">Biweekly update 2020-03-01; Publishing success</a>
      </li>
      <li>
        <a href="http://blog.rfox.eu/cz/Racion_ln_p_prava_na_virus.html">Racionální příprava na virus</a>
      </li>
      <li>
        <a href="http://blog.rfox.eu/cz/Elon_Musk_d_l_po_d_to_sam.html">Elon Musk dělá pořád to samé</a>
      </li>
    </ul>& <a href="/Changelog.html">more</a>
  </div>
</body>
</html>
